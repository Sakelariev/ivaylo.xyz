---
title: "За мен"
description: ''
---

![](static/photo_is.jpg)

<aside>




*Първите ми сблъсъци със статистиката бяха спортните страници на вестник Шуменска заря и различните класации на футболни отбори и футболисти.*

</aside>

Казвам се Ивайло Сакелариев и съм роден в Шумен през 1990 година. Като дете мечтаех да стана биолог, режисьор или археолог. Естествено вместо това учих маркетинг. Някаква част от мен обаче продължи да ме дърпа към науката и така в края на 20-те си години направих кариерен завой към професия, в коята да се чувствам в свои води - завърших Психология в Софийски университет, от тогава се занимавам с анализа на поведението на хора онлайн и офлайн.

В момента работя като Data Scientist в Paperpile - софтуер, който помага на учени и изследователи да управляват своите статии, книги и библиографии. Работата ми включва обработка, визуализация и анализ на данни, създаване на аналитични приложения и статистически модели. Основните технологии с които работя са Python и R и почти всички анализи и проекти на този уебсайт са правени с тяхна помощ.
